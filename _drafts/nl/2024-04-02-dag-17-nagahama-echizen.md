---
author: soetkien
title: 'Dag 17: Nagahama - Echizen'
slug: dag-17-nagahama-echizen
id: 786
date: '2024-04-02 23:58:29'
layout: post
categories:
  - Geen categorie
---

Wekker om 8u. Zeer goed geslapen. Ontbijten gebeurt hier tussen 6u30 en 7u30\. Vroege vogels die Japanners. Daardoor misten Peter en ik een paar keer ons ‘inclusive ontbijt’. Gelukkig is Vladimir gisteren nog gaan vragen of we in de annex van het hotel mogen aanschuiven want daar kan het zelfs tot 9u!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6180.jpg?w=1024)</figure>

We planden vandaag een wandeling rond het lokale kasteel met bijhorende Japanse tuin en veel sakura. De tuinen rond het kasteel staan in de top 100 van plaatsen waar je de kersenbloesems kan gaan bekijken. We geloven het graag maar houden de tuinen voor een volgende keer. Het is hier terug herfstweer. Regen, wind en koud. We bezoeken als alternatief het kasteel. Onverwachts een mooie expo met oude landschapstekeningen en schilderijen. Er was een observatorium in de toren. Boven hebben we een prachtig uitzicht over de stad, de kersenbloesems en de zee.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7672-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7669-1.jpg?w=1024)</figure>

Daarna nog een wandeling door de oude wijk. Veel shops, veel mooie huisjes. We eten lekkere shoba noedels gezeten aan een lage tafel (rechts) met beenverwarming.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6206.jpg?w=767)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7684-2-1.jpg?w=767)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6210-1.jpg?w=768)</figure>

Een beetje uitgeregend en koud ontdek ik dat de automaten voor drankjes ook warme koffie serveren. Zalig.

Twee treinen verder met prachtige zichten tussen bergen en wolken komen we aan in Echizen. De plaats van de beurs.

We zijn klaar om er aan te beginnen!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6249.jpg?w=767)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6254.jpg?w=1024)</figure>