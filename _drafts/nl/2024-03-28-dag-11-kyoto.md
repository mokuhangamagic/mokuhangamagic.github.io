---
author: stationsstraat42
title: 'Dag 11: Kyoto'
slug: dag-11-kyoto
id: 671
date: '2024-03-28 13:44:48'
layout: post
categories:
  - Geen categorie
---

Blijkbaar ligt het hotel vlak bij dé brochetten hotspot van de stad: de Nishiki Market. 't Is nog altijd niet duidelijk of het een foody paradijs is of toch eerder een soort Rue de Boucher. Er is alleszins genoeg volk aan 't proeven, de doorprikte octopusjes worden al gesmaakt op dit vroege uur.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_0215308027917349937587505310.jpg?w=769)</figure>

Je kijkt je ogen uit, dat moet gezegd. Allerlei zoetigheid, waygu-beef-sushi, thee, aardbeien (witte, roze en rode), maar toch meest dingen in brochette vorm: octopus, paling, hele vissen, 1 garnaal of 2 garnalen of 3 al dan niet in d tempura, we zitten zelfs een soort kuikentje op een stokje.

<figure class="wp-block-gallery has-nested-images columns-default is-cropped">

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-28-18-31-39-717-12725034423899916970.jpg?w=754)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-28-18-31-39-7178224718243359679295.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0237237748992874910805660955.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0230298094024548378978912546.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0229083706461608683584255890.jpg?w=769)</figure>

</figure>

We bedanken voor de brochetten en voelen ons een beetje verplicht om de kastanjes te proeven. Ze zijn dubbel zo groot als bij ons en als we het goed begrepen hebben 2 keer gepoft. Wel lekker. Soetkin slaat ook een voorraadje geconfijte gember in.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_0231113268459266641410193353.jpg?w=769)</figure>

Voorts een hoofdstukje mokuhanga: even binnenspringen bij een 'winkeltje' dat in een traditioneel huis/straatje blijkt te liggen. Hey blijkt een 'studio' te zijn, wat reproducties  (en nieuw werk) gemaakt worden. De 'chef' snijdt, al 5 generaties en dan zijn er 4 of 5 druksters. Soetkin probeert maar mag niet in het atelier binnen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_033917339606202359301496656.jpg?w=1024)</figure>

Wat verder in een soort shopping-arcade op de hoek: verkoper van houtsnede prenten. Kleine winkel, 2 verdiepingen volgepropt met prenten. Ik vraag naar een reproductie van de draaikolken van Naruto (cfr. Dag 5) maar hij grinnikt alleen wat. Hij begreep waarschijnlijk dat ik een originele print vroeg.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_043913336781645564071393026.jpg?w=769)</figure>

Na de winkels terug naar de kern van de zaak: een beetje shinto, een tempeltje, een schrijntje en een torii poortje. Of 2 poortjes. Of 32 duizend poorten!

We wisten wel dat er een paar poortjes staan waar je doorheen kan wandelen, of zoiets. Maar de poortjes blijven maar komen. We klimmen een klein uur tot aan de top, steil - veel trappen - zweten en puffen. En het overgrote deel van het parcours lopen we onder de poorten, de een naast de ander gezet, allemaal gelijk geverfd in zwart en vermiljoen. En als er geen poorten staan dan staan er vossen. En dat zijn er ook veel, met rode bavetten en altijd iets in hun bek. Overal kan je je geluk kopen, op plankjes staat netjes geschreven wat je voor gaat: goeie visvangst of oogst, gezondheid, grote familie, ...

Wel geen geluk in 't Engels...

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_0735438074975213225031839983.jpg?w=769)</figure>

Er staan weer waarschuwingen voor apen (en everzwijnen) maar opnieuw niet gezien.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/signal-2024-03-28-18-30-27-6981439515870205098033.jpg?w=768)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0848040308570479866056622807.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0915359664861304136463911217.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240328_0746505533295031321735541950.jpg?w=769)</figure>

Klein paniekje op de metro: rugzak laten staan op het perron. Mét de kodak en de lekkere hapjes in! We nemen de eerste metro terug en zien al vanaf de overkant: oef, die staat er nog.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240328_0923221398494927265559175199.jpg?w=1024)</figure>

Het is ondertussen donker en we wandelen nog wat door het Gion district - alwaar 'Cooking for the Makanai' (Netflix) werd gefilmd. Veel sfeer, foto's nemen op straat verboden: de toeristen zijn de paperazzi van de Geiko's geworden, blijkbaar is het niet meer leuk. Het regent weer dus het is tamelijk rustig in de buurt, we boeken geen geisha voor bij de thee - ze vragen rond de 300$ per uur en we zouden niet weten waar we moeten aanbellen.