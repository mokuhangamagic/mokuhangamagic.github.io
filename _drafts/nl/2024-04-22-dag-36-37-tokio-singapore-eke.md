---
author: soetkien
title: 'Dag 37/38: Tokio - Singapore - Eke'
slug: dag-37-38-tokio-singapore-eke
id: 1166
date: '2024-04-22 01:34:27'
layout: post
categories:
  - Geen categorie
---

Vroeg uit de veren. Er moet er nog eentje naar het postkantoor. Ik doe ondertussen nog wat het huishouden (matrassen verleggen en zo) en ontbijt op het gemak. Gisteren nog ingecheckt dus alles OK denk ik. Altijd spannend dat vliegtuig en de papieren.

Ik zie er tegen op om zo lang in het vliegtuig te zitten, hopelijk is er een plaatsje vrij naast me zoals in de heenreis het geval was.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0869-1.jpg?w=1024)</figure>

Ik neem nog wat foto’s en hou me in stilte bezig tot Vladimir terug is en we kunnen vertrekken. Ben zeer blij dat we deze camera meegenomen hebben. Ik kan hier blijven fotograferen.

Het duurt lang op het postkantoor. Ik check uit en wacht in ‘de lobby’ van het hotel. Speciale design hier om het natregenen van de valiezen tegen te gaan.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0891-2.jpg?w=546)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0885-2.jpg?w=576)</figure>

We sleuren ons richting busstation. We hebben nog wat cash, honger en tijd - dus we eten iets in het restaurant op de vierde verdieping van NewWoMan. Het zit er propvol mooie jonge vrouwen. Vaak met kleine kindjes. Bijzonder. Vandaar de _newwoman_ zeker? We verlaten Japan zoals alles hier met een _‘softe touche’_ of in _Bokashi_. Met een zachte overgang. Geen stokjes maar westers bestek en westers eten op Japanse wijze.

De check-in gaat vlot. Geen problemen met onze bagage. Ik spendeer het laatste geld van mijn Icoca-card (soort proton) in de Lawson familymart. Sjieken en een koekje voor op het vliegtuig - en voor Pelle. Op de eerste vlucht krijgen we een diner. Op de tweede nog es een diner en ontbijt. Ik kijk al uit naar dat ontbijtje ;-))

Tot morgen!

Zwaai xxx

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7394.jpg?w=654)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7403-1.jpg?w=754)</figure>

De eerste vlucht gaat goed. Ik zit naast een saai Engels koppel waarvan de vrouw elke keer zaagt als ze iets krijgt. Haar man kijkt de ene film na de andere, zijn koptelefoon gaat niet uit. Ik snap waarom. Vladimir zit op de rij achter mij, ik hoor hem socializen met een koppel uit Somerset, de man gewezen drukker en de vrouw opgeleid in Fine Arts.

Eenmaal het vliegtuig stopt springen we allebei recht om het vliegtuig zo snel mogelijk te kunnen verlaten. Ik zat al tien minuten klaar met mijn kodak en sjakosj aan om zeker geen tijd te verliezen. Want het wordt spannend in Singapore. We hebben 50’ om het andere vliegtuig te halen. We zitten achteraan in het vliegtuig en als we uitstappen zijn er nog een kleine 30’ over. We lopen op de loopband, steken rustig wandelende reizigers in shinkansensnelheid voorbij. In looppas richting shuttlebus, op naar terminal 3\. We stappen uit en rennen naar Gate B1, check-in. _‘For Brussels here!’_ roept de man van de scanner. Ik gooi alles in de bak. Het biept, ze gaan es met de salami over me en ik mag doorlopen. Vladimir komt maar niet af - dan ik zie hem op zijn kousen staan. Ooooh - laat ze nu toch niet moeilijk doen hé. Ik moet dringend een piesje maar daar is nu geen tijd voor. Op looppas naar de lege balie. Er staat nog twee personeelsleden. Boardingpas en paspoort worden nog twee keer gecheckt en we hollen het vliegtuig binnen.

Het is een ruim vliegtuig. Meer plaats dan in het vorige. Naast me een jong Franssprekend koppel. Voor en rond ons een nest oudere Vlamingen. De man voor me laadt ondertussen zijn hoorapparaatjes op. Zijn maten moeten alles drie keer luid herhalen voor hij begrijpt wat de hostesses zeggen. KIP of VIS? De Fransen herhalen het lachend :-)

Ik kijk naar _Analog_, een Japanse film. Het is wel bijzonder om nu een Japanse film te zien. Ik begrijp alles zoveel beter, kan me de eettentjes en sfeer voorstellen. Ze drinken ook veel _coh(f)ie_. Nu begrijp ik ook waarom de Asaka-san goh(f)un zei i.p.v. gofun. Dat hadden we nog niet gevat. Vladimir wil naar een film met Juliette Binoche kijken maar volgt mijn Japanse tip op. En net als ik deed zit hij te blèten bij het laatste stuk ;)

We komen bijna aan in Brussel. Een etmaal onderweg. Het was een lange tocht, bijna niet geslapen. Maar dat speelt allemaal geen rol.

Bijna thuis ❤️

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7408.jpg?w=769)</figure>