---
author: stationsstraat42
title: 'Dag 5: Tokushima - Naruto'
slug: dag-5-tokushima-naruto
id: 567
date: '2024-03-22 15:33:15'
layout: post
categories:
  - Geen categorie
---

Was het een aardbeving of niet? We lagen op de 11e verdieping en het leek toch of het gebouw wat aan het bewegen was. Soetkin is er van overtuigd dat het de ergste aardbeving sinds de metingen was.

Anoniem hotel, Hitachi maakt dus ook WC's en een croissant die niet echt eetbaar was. Soetkin is de ervaren reizigster die koffie slurpt tijdens de rush naar het station.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240321_2351577733165846555570214340.jpg?w=769)</figure>

Ze is een nieuwe verzameling gestart: stempels verzamelen. Het ticket-kopen gaat al zo goed dat we al ons klein geld kwijtgeraken en er tegen je over is om gewoon aan het loket 'een stempels te vragen. Met het gekende enthousiasme: OK! JR = Japan Rail.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240322_0025530125112405898256076126.jpg?w=769)</figure>

Stempel station Tokushima.

We zien de eerste pelgrims: in Shikoku (4e eiland van Japan) wandel je geen GR af maar doe je een pelgrimstocht van een paar 100 km langs 88 tempels, een eeuwenoude traditie die iedereen hier kent. Voor je eraan begint koop je een gevlochten hoedje, denk Kuifje.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240322_0014360337e23760678708350262040.jpg?w=607)</figure>

De interactie met de Japanner is vaak met 1 woord: 'Naruto?' en wijzen naar een trein. Meestal zijn ze iets overdreven gedienstig en als ze wat Engels spreken krijgen we wat extra uitleg 'This car no reservation'. Maar altijd staan ze na het helpen enthousiast op het perron of in de trein te wuiven als we vertrekken of uitstappen.

En plots is het nog geen 11u en we zitten al in een _udon_ noedel restaurant. Makito van de shibori stond al te wuiven aan het station - ze had laten weten dat ze te herkennen is aan haar blauwe handen en dat was duidelijk niet gelogen. Zij doet workshops, haar man is assistent sinds zijn pensioen, hij is taxi en kok en werkt op het indigoveld - leuke job zegt hij. Ze zijn bereisd en spreken goed Engels.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240322_0131433776110862869778542560.jpg?w=769)</figure>

Voor de workshop kan beginnen 4 stops:

*   Een mooi panorama op een baai waar één van de eilandjes blijkt een hartvorm te hebben - toevallig ontdekt door een drone vlieger en sindsdien heeft het een naam en een betekenis
*   Een rode brug - niet zo heel speciaal maar omdat dit een mokuhanga trip is toch wel: er hangt een bord ter nagedachtenis van een groot mokuhanga artiest die het uitzicht hier vereeuwigd heeft
*   Een bezoek aan de lokale zeewierboeren, die net het bruine zeewier aan land brachten en in eens stoommachine groen stomen zodat wij dat vanavond kunnen proeven. Hetgeen ze niet zelf gebruiken delen de vissers uit aan de buurt.
*   Het udon restaurant - gemakkelijker nu we goede uitleg krijgen. De schilfers die ik lekker vind en dacht dat die van een soort champignon kwamen, blijken 'bonito' te zijn, iets met vis te maken

We gaan het _guesthouse_ binnen, van een veel beter kaliber dan het vorige, en je kan er niet naast kijken: overal indigo blauw.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240322_0239153772161668735715156151.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240322_0323578401224946271239468416.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240322_0139279545711022428524154616.jpg?w=1024)</figure>

De vrouwen beginnen de workshop, de mannen bezoeken de beroemde waterkolken van Naruto.  De Lonely Planet stipt die aan als een van de 10 hoogtepunten van Shikoku, maar de gastheer was er zelf nog maar een keer geweest en volgens zijn app was het nu wel een goed moment, het getij zat juist. Het is er druk, er is een speciale passerel gebouwd onder de brug zodat de draaikolken van dichtbij bewonderd kunnen worden, er varen bootjes om nog dichter te geraken. Als bij al mooie plek, maar toch overroepen.

In de gaanderij onder de brug allerlei foto's en teksten met Duitse vlaggen, tijdens WO I moet hier een Duits dorp geïnstalleerd zijn. Al is dat niet de reden waarom de gastheer (naam vergeten :-( een mondje Duits spreekt - hij werkte voor Alpine dat een filiaal in Düsseldorf heeft, dus hij kwam af en toe naar Europa voor zaken. We keren terug en hij praat over zijn grote droom: zijn auto is een _van_ die hij kocht van zijn werkgever toen hij op pensioen ging, en hij zou die graag uitwisselen met Europeanen zodat hij in Europa kan roadtrippen en zij hier. Maar de verzekeringen lijken dat onmogelijk te maken.

Hij belooft sushi te maken en het zal met de beste ingrediënten zijn: de draaikolken hier zijn het gevolg van sterke stromingen, en dat geeft de vis hier extra spieren, zelfs het zeewier wordt er op een of andere manier beter van.

Soetkin naait en strikt haar shibori lapjes, ik wandel wat rond in het dorp. We gaan ook even mee naar 'the studio's waar het grote geheim staat: de indigo-oplossing. Het dagelijkse ritueel:

*   dekentjes van de tonnen (ze worden continu op 26° gehouden door een elektrisch deken)
*   foto van elk van de 3 tonnen
*   Staaltje nemen van elke ton, en in het dagboek plakken
*   Loog verifiëren
*   Scheppen calcium erbij
*   Goed roeren
*   Nog een foto van elke ton
*   Alles terug afdekken

Overal staat een indigokleurig iets, al haar kleren zijn blauw, zelfs het onkruid zijn indigoplantjes.

Als het naaiwerk gedaan is schuiven we aan voor de sushi maaltijd: veel ingrediënten en een systeem van kleine nori vellen die iedereen opvult naar believen. Handig, gemakkelijk en lekker.

We proberen de rest van de trip te plannen, er wordt veel regen verwacht dus we gaan de fietstocht naar Onomichi uitstellen en eerst een grote stad 'doen'.

Speciaal in Japan:

*   Op de verpakking van het WC papier staat hoeveel meter je hebt. 100m bijvoorbeeld
*   In de lift was er een plaatje dat je eerst kan aanraken om je statische elektriciteit kwijt te geraken vooraleer je op de echte knoppen drukt
*   Als de brilverwarming kapot is ligt er een 'brilkussentje' om de koude tegen te gaan

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240322_0446178797623213236395723086.jpg?w=769)</figure>