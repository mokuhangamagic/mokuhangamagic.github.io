---
author: soetkien
title: 'Dag 23: Karuizawa - dag 1'
slug: dag-24-karuizawa-dag-1
id: 869
date: '2024-04-09 17:05:55'
layout: post
categories:
  - Geen categorie
---

Ik hoor zachtjes een schuifdeur verschuiven en word wakker. Gedesori√´nteerd.

Wij slapen in de studio, Vladimir boven , ik op het gelijkvloers. Terry en Aya in het huisje naast ons. Er zijn geen andere gasten dus V hoeft zijn kamer niet te delen. Ik heb de priv√©kamer.

Terry rijdt ons in zijn mini-van üöê naar de supermarkt. De Delhaize uit de streek, met kaas en boter en zelfs stokbrood. Coole auto. Vladimir zou er zelfs zijn rijbewijs voor willen halen!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6620-1.jpg?w=1024)

<figcaption class="wp-element-caption">Stukje melkafdeling</figcaption>

</figure>

Ontbijt met brood, fruit, melk en koffie! Toch ook lekker. Tafel netjes opruimen en afwassen want hier wordt straks ook gewerkt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6622.jpg?w=768)</figure>

Eerste dag workshop: les over onderhoud materiaal. We bespreken wat we hier allemaal van Terry willen leren en onze eerste vragen worden beantwoord.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6623.jpg?w=768)

<figcaption class="wp-element-caption">Belgium Brocke wetstenen</figcaption>

</figure>

We hebben vooral vragen over de druktechniek die hij gebruikt. De voorbije dagen merkten we dat wij veel natter stuken dan de meeste mensen. Vladimir begint een beetje aan zijn ‚Äòkennis‚Äô te twijfelen. Hoe meer de ochtend vordert, hoe meer het er op lijkt dat alles wat wij doen verkeerd is. We drukken te nat, houden ons mes fout vast en snijden verkeerd, zelfs de manier van slijpen is fout‚Ä¶

Als blijkt dat er hier ook naar zomeruur is geswitcht krijgt mijn meester vanbinnen een klein ‚Äòartakske‚Äô. Stilletjesaan vallen alle zekerheden als een kaarthuisje in elkaar!

Blijkt even later dat het toch niet de klok maar de stadsbel is die op zomeruur is gezet. Om 12u en om 17u gaat de bel in heel de stad af. Dat is het teken om te stoppen met werken, naar huis te gaan en te eten. In de zomer gaat hij een uurtje later af. Oef.

Vladimir kan terug ademen. Als er een bezoekster komt en hij zijn werk toont is Terry stevig onder de indruk. Kan toch allemaal niet zo fout zij dan ;-)

We maken ons ontwerp. Ik was van plan iets simpels te doen. Gewoon technieken leren en niet echt een topwerk. Maar ik deed deze reis al veel idee√´n op en het is moeilijk om mezelf in te tomen. Het helpt ook niet dat Terry aan mijn tafel zit te babbelen. Ik verlang naar een prikkelarme omgeving om te kunnen nadenken. Na veel getwijfel en zijsprongen kies ik toch voor mijn eerste idee. Ik maak een ontwerp gebaseerd op mijn tekening die ik maakte van de waterdruppels in Teshima. Simpel maar ik kan er veel mee doen- denk ik.

Tegen het einde van de avond staat mijn tekening op de platen. Vladimir is klaar om de zijne morgen over te zetten op het hout.

Al bij al goed gewerkt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6645.jpg?w=1024)

<figcaption class="wp-element-caption">Zicht vanop het balkon  
(actieve vulkaan op 6 km)</figcaption>

</figure>

Deze nacht wordt het hier -2\. We wonen in een traditioneel huisje met tatami‚Äôs op de vloer. In de kamers overal een kerosinekacheltje. Geen isolatie of dubbel glas. Ik steek het elektrische deken aan om mijn bed wat op te warmen voor ik tussen de lakens kruip.