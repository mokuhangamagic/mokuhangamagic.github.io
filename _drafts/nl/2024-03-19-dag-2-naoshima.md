---
author: stationsstraat42
title: Dag 2 - Naoshima
slug: dag-2-naoshima
id: 502
date: '2024-03-19 14:27:49'
layout: post
categories:
  - Geen categorie
---

Goed geslapen op de futon, snel de _beauté_, en zonder ontbijt op pad. Wandelen richting haven, we merken op: de riooldeksels hebben _sakura_ of kersenbloesem motieven. Soms zelfs in kleur. Net op tijd aan de ferry waar iedereen netjes in rijtjes staat aan te schuiven.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0033581474591968684745550374.jpg?w=1024)</figure>

20 minuutjes op de boot en we meren aan op Naoshima, een eilandje met slaperige dorpjes dat zich wat geheroienteerd heeft naar kunsteilandje. Er staat een rode pompoen met zwarte stippen op de kade, een landmark hier. We horen hier en daar Engels, Duits, Vlaams en Frans, maar toch nog nog altijd vooral Japans.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0037243821875651074875854034.jpg?w=1024)</figure>

Het rijtje om de boot af te stappen verandert in een rijtje om een fiets te huren. Ons ticket voor het _Chichū Art Museum_ is pas geldig om 16:30 - we hebben de tijd en gaan te voet. Frisjes, maar de zon schijnt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0053186487072765942249045139.jpg?w=1024)</figure>

Langs een kerkhofje gaat het naar _Honmura_, de hoofdplaats van het eiland. We kopen tickets van het _Ishibashi_ Art House Project: 7 oude huizen zijn te bezoeken (let wel op de openingsuren!) en die zijn de moeite: het oude huis van een tandarts werd moderne kunst achtig aangepakt met een vrijheidsbeeld, maar je loopt ook een paar honderdjarige huizen binnen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0236141657507840432626963605.jpg?w=769)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0220428183417625453924899752.jpg?w=769)</figure>

Op ons ticket staat ook dat we in _Minamidera_ om 12:35 binnen mogen. Blijkt een mysterieus zwart huis te zijn, en als we om 12:30 in de rij gaan aanschuiven worden we verzocht om weg te gaan en om **12:35** terug te komen aanschuiven. 5 minuten later een even vriendelijke 'Welcome back'. Eens binnen is het pikdonker en schuifelen we Sint-Rafaël-gewijs naar een bankje. We worden gevraagd om 5 minuten muisstil te zitten dan zal er een licht aan gaan. Het licht gaat aan, alleen: het stond al de hele tijd aan, een truukje van de ogen dus.

We wandelen richting het _Benesse House_ met onderweg nog een 'Cherry Blossom Labyrinth'  - gelukkig staan de bomen nog zonder blad of bloesem zodat het labirynth nog gemakkelijk te doorgronden valt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0306382087660632493252263765.jpg?w=769)</figure>

Het huis is indrukwekkend, uit beton gebouwd en bestaat uit een museum, een sjiek restaurant en een sjiek hotel. En vooral veel uitzichten op de baai. Wat verder langs de kust staat landmark #2, de gele pompoen. Terug een gedisciplineerd rijtje om aan te schuiven, voor een foto deze keer.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0613325344100419623664164162.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0614506048126738444023251978.jpg?w=1024)</figure>

Het is ondertussen stevig beginnen waaien, we wachten aan de pompoen op de shuttle bus. Bij de bushalte aan een vakantie park met _Biergarten_ en Mongoolse joerten staat een soort herdenkingsmonument waar je niet eens op let tot er plots muziek uit komt. Toeval of niet, de bus komt 1 minuut nadat de muziek start en de muziek stopt als de bus weer vertrekt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0637568755384128100091690265.jpg?w=1024)

<figcaption class="wp-element-caption">Zoek de luidsprekers.</figcaption>

</figure>

De bus op, naar het Chichū museum_,_ nog maar eens gebouwd door eiland architect Ando. Ando hield wel van een stukje beton. Het is een prachtig gebouw, foto's nemen verboden (en dan wordt er ook gevraagd om je Kodak niet rond je nek te hangen) met een paar Monets in een volledig witte ruimte (waar iedereen witte pantoffeltjes maat 35 moet aan doen) met een witte suppoost onbeweeglijk in de hoek.

Verder nog een ruimte, met een zwarte trap ernaartoe, je mag er maar met 10 tegelijk binnen. Schoenen af, de suppoost zet ze netjes tegen elkaar als je dat zelf niet deed, en dan 2 keer gewaarschuwd voor de trap (er was niet echt iets speciaals aan die trap eigenlijk) tot de in een zaaltje dat van kleur begon te veranderen. Wel de moeite.

Terug naar de ferry. In de wachtzaal een TV met een reportage over de geschiedenis van de reliëfstroken voor de blinden op straat. De eerste strook werd hier 57 jaar geleden aangelegd in Okoyama.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_0935017788881178681709828731.jpg?w=1024)</figure>

We zijn wat laat voor het eten, zo blijkt. De 2 eerste restaurants die waren aangeraden door de guesthouse-gastvrouw, sluiten vroeg.

De sushibar is wel nog open. Lekker gegeten, inclusief _matching dessert._ Als we als laatste klanten vertrekken knikken 6 koks ons glimlachend toe.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240319_114625015334363648336895673.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240319_1151093314140919908532477506.jpg?w=1024)</figure>

Speciaal in Japan:

*   de kleuters hebben petjes aan, per groep een ander kleurtje
*   de buschauffeurs dragen witte handschoenen
*   ze geraken hier heel snel op een bepaalde manier terug in hun schoenen door specifieke passen te zetten