---
author: stationsstraat42
title: 'Dag 13: Osaka'
slug: dag-13-osaka
id: 724
date: '2024-03-30 14:32:27'
layout: post
categories:
  - Geen categorie
---

Moment van schrijven: kleine jazz club in Osaka,  lekkere koffiegeur, enorm veel sfeer.

Maar beginnen bij het begin: een dubbele portie ukiyo-e. Het voorgerecht in de vorm van een duister museumpje met een expo over kabuki-theater houtsnede vinden we midden in de drukke Dotonbori buurt. Ik ga een paar maanden moeten afkicken van de winkelstraten.

<figure class="wp-block-gallery has-nested-images columns-default is-cropped">

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_0354203285688272464367765109.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_0354411118618607391268893972.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_0352182622306335030343789867.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_040221158477677508611161862.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_040934626755340826874676239.jpg?w=769)</figure>

</figure>

Het museum inspireert niet erg veel, het is meer een omhulsel voor de shop beneden en de 'workshop' boven. Wel indrukwekkend: in een half uur leer je hier het vak. Ik heb het al anders geweten.

We slenteren verder, op zoek naar het volgende Osaka Ukiyo-e museum. Het is wat zoeken, ergens op 3F boven een modewinkel, en een schot in de roos.

Reproducties én originelen van Hiroshige en Hokusai (ik schrijf dit al zonder de namen te moeten opzoeken!). Voor de vestiaire krijg ik een nummer met aan de achterzijde een skelet hoofd, ik vraag of het Golden Bato (zie kamishibai gisteren) betreft en de dames van de receptie schieten in de lach. Ze begrijpen de verwarring, maar het gaat hier over een fragment van een van de houtsnedes. Ze zoeken het onmiddellijk op in hun boeken.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_0542270983160675786936498291.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_0430125613658380544191620971.jpg?w=1024)</figure>

We krijgen een loep mee, goed gevonden. Er werden naar het schijnt tot 7 lijntjes per millimeter gesneden door de beste snijders. We kijken een video over de techniek waarin de beste van de nog levende meesters uitleg geeft, en plots herkent Soetkin hem: ze gaat er een week les bij volgen in april. We mogen thuis dus een dichtheid van 3 per mm verwachten in mei.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_0533110934211371029663953777.jpg?w=1024)</figure>

Om af te kicken van de drukte in de winkelstraten: een Japanse tuin. Het is zondag in het park dus vol kinderen die spelen, picknickers onder de (net nog niet ontloken) kersenbomen, honden met pampers in de uitlaatzone, een leguaan aan een leiband, een varken met een jasje aan in een kinderwagen. Kortom, Osaka op een zaterdagnamiddag. De Japanse tuin is betalend en daar bevindt zich ook de rust. We worden meer en meer fan van het concept: hoe beter je kijkt, hoe meer details opduiken. Je snapt ook waarom de karpers getekend worden, of de reiger die een vis vangt. Op de achtergrond het hoogste gebouw van het land.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/signal-2024-03-30-18-45-20-2971062066733017832008.jpg?w=768)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_0744259727301717654181742245.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240330_0748385824456104551650730042.jpg?w=769)</figure>

We lopen richting de Hitachi toren ( Japanse naam vergeten) en botsen op alweer een street food market. Hier gespecialiseerd in wat je uit de zee kan halen en frituren. We mogen niet kiezen waar te zitten, dus wordt het tegenaan de bar. In tegenstelling tot de meest mede-eters kunnen we wel boven de toog kijken).

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_0833065903976868466834402392.jpg?w=1024)</figure>

Het smaakt, de potjes rauwe chinese kool horen er blijkbaar bij en zijn helemaal gratis.

Tussen al het neonlicht, de wachtrijen (soms staan wel 30 mensen in de rij om in een restaurantje binnen te kunnen) en de drukte van de eetkraampjes een authentiek go-café, het publiek tamelijk gepensioneerd.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_0905162928064032857682132282.jpg?w=769)</figure>

Osaka valt een beetje buiten het Japanse stramien dat we tot nu kennen:

*   Roken op straat!
*   Peruaanse panfluitist (1 x)
*   Toch hier en daar afval
*   Geclaxonneer in het verkeer (1 x)
*   Oversteken terwijl het licht op rood staat (3x)
*   Clochard (2 x)
*   Zatte zingende toeristen vòòr het middaguur (1 boot vol)

We metroën naar de jazz bar, ik kan het ondertussen ook: in slaap vallen en vlak voor mijn halte wakker worden.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/signal-2024-03-30-18-46-09-055411714264013013297.jpg?w=1024)</figure>

De bar - 'Sub' - is een fantastisch plekje. De barman is ook de saxofonist van dienst, eeuwige glimlach (De Bart Peeters van Osaka volgens Soetkin) en hij speelt beter sax dan dat hij café houdt. Hij vergeet Soetkin haar matcha-chocolate-cookie te brengen, terwijl het kind er zijn hele optreden op zit te kijken in het vitrinekastje net naast ons.

We zitten een beetje laag, per 2 naar het mini podium te kijken, alsof in een klasje. Soetkin is blij dat een van de locals on de pauze ook naar de WC moet: dat betekent hier 200m lopen en de faciliteiten van de metro gebruiken.

Maar zoals gezegd: topsfeer. Het wordt even genant als hij de titel van zijn lied voor ons in het Engels zegt (hij leefde even in de States) en wij er niks van verstaan, maar het blijft plezant. Na vele dankuwels langs alle kanten gaat het langs de WC terug richting Hommachi.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_1235412752884010573186057203.jpg?w=769)</figure>

Ook de metrostations blijken stempels te hebben (net zoals de stadstuin eerder, dat is hier een ding).

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240330_1256462865164808186099962856.jpg?w=769)</figure>