---
author: stationsstraat42
title: 'Dag 7: Kobe &amp; Himeji'
slug: dag-7-kobe-himeji
id: 598
date: '2024-03-24 13:49:39'
layout: post
categories:
  - Geen categorie
---

Kamer met ontbijt dus net op tijd voor dat ontbijt. Geen rijst vandaag maar warme pistoletjes met confituur. Ook lekker!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240324_0115107237328994959184378207.jpg?w=1024)</figure>

We gaan naar Kobe, waar na de aardbeving van 1995 een groot stuk van de dokken een herbestemming kreeg: van opslagplaats naar open ruimte en vooral een gebouw van onze favoriete architect Ando. De stadswandeling is volgens het gekende stramien: grote drukke wegen wisselen af met kleine straatjes vol restaurantjes en winkeltjes. We kijken er niet meer van op dat om 11 u al druk wordt gemiddagmaald.

Het gebouw is nogal imposant. Veel beton en graniet, Juliaan Lampens in het kwadraat. Er is een expo over Ando, we herkennen het paviljoen van Insel Hombroich en blijkbaar heeft hij ook iets in Antwerpen gezet. Tip voor Tanse en Brent ;-)

<figure class="wp-block-gallery has-nested-images columns-default is-cropped">

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0310411888752449588551376028.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0317554006147641866209787291.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0320324605361346013655069139.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-24-21-09-31-132-28540552360712505936.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-24-21-09-31-132-11672640921960155874.jpg?w=768)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-24-21-09-31-1328100983233090869850.jpg?w=767)</figure>

</figure>

Wat opvalt: de paraplu-lockers, een vooral hoeveel het er zijn. Je valt hier wat uit de toon als je geen paraplu bij hebt, ook al is de regen vandaag gewoon een beetje miezering. De voorzieningen zijn er dan ook naar: paraplubakken overal, plastiek zakken aan de ingang om de natte paraplu in te steken als je binnen komt en dus ook paraplu-lockers.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240324_0327491994184685716756965522.jpg?w=1024)</figure>

Er is een expo rond Pierre Soulages en een Japanse kalligrafist, ik neem een foto van een TV scherm en binnen 5 seconden wordt ik op de fout gewezen: geen foto's in deze zaal. Er staan zo veel verbodsbordjes - overal - dat het stilaan wel in je systeem kruipt: mag ik hier oversteken? Mag ik hier iets eten? ...

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240324_0355059005557304660486345409.jpg?w=769)

<figcaption class="wp-element-caption">Illegale foto!</figcaption>

</figure>

De rest van de expo is vooral over Japanse kunst, en ook al omdat er enkel uitleg in het Japans staat lopen we er snel door. Soetkin wil haar _bento-box_. In het station blijkt dat we rechtstreeks naar Himeji kunnen, een beetje zitten is welgekomen dus sporen we naar het best bewaarde kasteel van het land.

Foutje gemaakt: Mag ik wel in deze wagon? Nee dus: wagon enkel voor vrouwen. We kunnen het ons moeilijk inbeelden omdat iedereen constant extreem hoffelijk doet, maar blijkbaar zijn er toch welÂ  'betastingsproblemen'.

In een rechte lijn loop je van het station tot aan het kasteel, en voor het eerst voelen we ons een beetje massatoerist, veel volk - gelukkig meer in de omgekeerde richting. We komen manneken pis tegen zowaar.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240324_0626219061676609142209066606.jpg?w=769)</figure>

Wel de moeite, alles in hout gebouwd en gerestaureerd, iedereen schoenen af en in een plastiek zakje en we kunnen tot de hoogste verdieping klimmen. Ferm zicht, en ingenieuze verdedigingstechnieken (die niet altijd goed werken, zoals de luikjes om stenen op de aanvallers te gooien - de stenen vielen deels ook op het kasteeldak). Heel veel 'schappen' om zwaarden en speren op te leggen, en ook een paar geheime hoeken waar strijders zich konden verstoppen voor de verrassingsaanval.

<figure class="wp-block-gallery has-nested-images columns-default is-cropped">

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0733579583098792764719170138.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0735220242107062003976910551.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240324_0659115602813574773461123630.jpg?w=769)</figure>

</figure>

Weer een paar verboden zaken, en ook wel vreemd dat je moet opletten voor heartstroke bij bottled drink?

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240324_0647051432972491657788223397.jpg?w=769)</figure>

Rond 18h keren terug naar de uitvalsbasis, Okayama, en het blijft impressionant: we stappen rond 18:10 het station binnen en om 18:40 staan we in een andere stad, 100 km verderop. De rit zelf duurt 19 minuten, met de auto doe je er een uur langer over. Leve de Shinkansen. Soetkin vergelijkt: da's ongeveer even lang als de bus van Oostende naar Bredene.

Speciaal in Japan:

*   De conducteur groet de wagon die hij net gecontroleerd heeft met een buigingkje
*   The North Face is hip
*   Een sportclub richting match is onberispelijk in uniform, rugzak met naam van de speler op inbegrepen