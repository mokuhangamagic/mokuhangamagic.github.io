---
author: soetkien
title: 'Dag 21: Echizen - Nara'
slug: dag-21-echizen-nara
id: 832
date: '2024-04-07 02:35:06'
layout: post
categories:
  - Geen categorie
---

_Travelling light_ de komende twee dagen. We stuurden onze bagage via het hotel alvast naar Karuizawa. Praktisch en goedkoop. Duimen dat alles goed terecht komt. Stand van de valieze-zaken: de helft is ondertussen gevuld met ‘Japan&Mokuhanga -stuff’. Vladimir heeft hetzelfde probleem en denkt er over na wat kleren te ‘lossen’ en zo ruimte te winnen.

Er zijn twee bussen gecharterd voor ons. De leider van onze bus is Tuula. Zijn we blij mee. Last minute wordt het programma van de komende dagen doorgestuurd, qua organisatie en vooral op vlak van communicatie verloopt het niet altijd efficiënt.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6453.jpg?w=832)</figure>

Twee strak getimde tussenstops richting Nara. Exact 7 minuten voor we terug moeten zijn word ik - nog wat genietend van de zon - de bus terug binnengekeken door de licht gestresseerde buschauffeur en zijn assistente. Braaf ga ik dan maar binnen zitten. Iedereen wordt twee keer nageteld. Twee Australische vrouwen lekken nog op het gemak hun softijsje maar snappen snel dat de het aangeduide uur duidt op het moment van vertrek en NIET van opstappen.

Off we go.

We arriveren rond 13u30 in Nara. Tuula gidst ons naar het hotel. Vlotte check-in en iedereen zwermt de stad in.

Wij bezoeken het Nationaal Museum. Verrassend genoeg zijn we erg onder de indruk van de Buddha-expo die er te zien is.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6503.jpg?w=768)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6504.jpg?w=767)</figure>

Als we rond 17u het museum verlaten lijkt de massa toeristen buiten al wat afgenomen. Rond ons worden nog volop selfies genomen met de (naar het schijnt) agressieve herten.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6527.jpg?w=763)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6529.jpg?w=768)

<figcaption class="wp-element-caption">Wees gewaarschuwd als ze IN HEAT zijn!</figcaption>

</figure>

We wandelen een beetje lanterfantend richting grootste Buddha. Een kwartier voor sluitingstijd kopen we toch nog een ticketje. Nu we toch in de geest van De Buddha bezig zijn…

Voor de tweede keer vandaag worden we verrast door wat we te zien krijgen. Ik hoor Vladimir veel bewonderend zuchten. Het is inderdaad bijna onmenselijk wat we zien. Met de Lotus waarop hij zit erbij is dit beeld wel zo’n 14m hoog.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6519.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6524.jpg?w=768)</figure>

De tempel loopt leeg, we zijn bij de laatsten die het domein van verlaten. Uiteraard wordt ons de weg gewezen door de geüniformeerde suppoosten met rood oplichtende matrak. H

et moet hier magnifiek zijn als er niemand loopt. Nu is het al prachtig.

We wandelen verder, klimmen hoger. Meestal alleen. De massa volk is plots verdwenen. Wat is het hier stil. We horen zelfs het getsjilp van de verkeerslichten niet. We beginnen er van te fluisteren.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6531.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6533.jpg?w=1024)</figure>

Veel wauws en een massa foto’s verder dalen we terug neder richting stad en gaan we iets eten. We hebben nood aan groenten. Een appel en nog wat fruit kopen staat op mijn verlanglijstje voor morgen!

We eten voor de zoveelste keer heel lekker. Op onze tafel stonden heel wat potjes. Zelfs frietjes!

Lekker ❤️

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6537.jpg?w=1024)</figure>