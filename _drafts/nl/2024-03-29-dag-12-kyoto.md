---
author: stationsstraat42
title: 'Dag 12: Kyoto'
slug: dag-12-kyoto
id: 697
date: '2024-03-29 14:51:24'
layout: post
categories:
  - Geen categorie
---

Een ochtend met een strakke planning zowaar. Eerst naar het shibori museum, waar we hartelijk welkom worden geheten (ook al heb ik een gat in mijn kous - foutje van de firma!) en voor een DVD speler gezet worden. Eerst de Chinese dvd, dan de Engelse, dat gaat beter.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0035441722448160062469170251.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240329_0046083413339950121341832954.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240329_0045497027332270988434935873.jpg?w=769)</figure>

De 'manager' komt in goed Engels met Australisch accent eens polsen of alles naar wens verloopt, hij geeft wat uitleg en leidt Soetkin dan naar de shop waar er toevallig een afslag is op de oude shibori kimono's uit de jaren '70\. Ze gaat die écht dragen. Nog een stukje stof voor Rien ook, het hoe-nemen-we-alles-terug-mee-naar-België probleem wordt er niet kleiner op. En dan moet heel het mokuhanga evenement nog beginnen!

Over naar de Manga. Museum ligt in de buurt en om 11:30 zou er een kamishibai voorstelling zijn. Het is onze wereld niet echt, maar toch interessant om zien: het museum is ook een gigantische bibliotheek, er staan overal stoelen met klaptafeltje, en er wordt naarstig gelezen. Ook de afgietsels van honderd en handen van de grote auteurs, met potlood in de hand, en een retrospectieve over _<naam alweer vergeten>_, een van de groten.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0305081296941943496265317629.jpg?w=1024)</figure>

De kamishibai (Fiets-theater) wordt opgevoerd door de extreem enthousiaste Chicci. Het is niet zozeer theater, maar eerder verhaal met prenten. Doelpubliek zijn de kinderen, we krijgen een aflevering over de lokale held _Golden Bat_ te zien. Met cliffhanger en al, zo komen de kinderen morgen terug en kopen ze meer snoepgoed.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0203054205980132800259443207.jpg?w=1024)</figure>

Het is plots een 20° geworden, er wordt druk gepicnickt in de tuin van het museum: een kunstgras veld. Picknick dekentje huren bij de picknick rental service van het museum, en dan een plekje in de schaduw zoeken. Moeilijk zo pal op de middag.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_034854972677735130579726800.jpg?w=1024)</figure>

De paraplu's zijn ingewisseld voor zonneschermen en de kersenbloesems openen zich hier en daar al. We gaan een richting Ginkaku-Ji, tempel maar volgens de kenners ook een mooie wandeling met zichten op de stad. Naar het schijnt met ook een kerselaarslaan die erg druk bezocht wordt als de bloesems er zijn,  dat zou dus nog moeten meevallen nu.

De bus op richting Ginkaku-Ji tempel. We laten die links liggen en gaan een wandeling doen in de buurt, op aanraden van de Lonely Planet. Het begint een beetje bergop, daarna een beetje meer en dan steil. Af en toe een trap maar meestal op de boomwortels. Mooi weer, mooi bos.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0604358317963603561725985327.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240329_061143508275517245935397598.jpg?w=769)</figure>

Het blijft klimmen, een klein uur lang, voor we aan een schrijn komen waar het uitzicht op Kyoto  fantastisch is. Soetkin merkt op dat je hier precies wel een vuurtje mag stoken, er zijn een paar grill-plekjes, een zeldzaamheid hier.

Tot we beginnen lezen waar we zijn: elk jaar op 16 augustus wordt op deze plek en op 4 andere heuvels rond Kyoto een vuur gestookt, om de zielen die naar boven moeten te begeleiden of om de huwelijksverjaardag van een koppel uit Zandvoorde aan te kondigen, dat is niet zo duidelijk te achterhalen uit de Japanse tekst.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0623308486416801314486851934.jpg?w=1024)</figure>

We vonden het al een beetje raar dat we tijdens het klimmen onder een houtlift moesten, terwijl je midden in het bos toch hout genoeg zou moeten vinden. Maar dan wordt de omvang van het vuur duidelijk: er wordt gestookt over een breedte van 70m en een hoogte van 150m. Langs de kabellift wordt 9 ton hout naar boven gebracht voor het festival...

We klimmen door en volgen de bergkam tot op de top, 466 hoogtemeters achter de rug. De afdaling die volgt wordt nog lastig: een verkeerde schoenenkeuze verhindert Soetkin om te dartelen in de beekjes, over de wortels, de modderige paadjes, de rotspartijen. En dan staat er plots een bordje dat waarschuwt voor agressieve apen en begint er een beetje paniek te komen, en gaat het wat sneller. Na een goed uur dalen/klauteren horen we de waterval die de bewoonde wereld aankondigt. Een idyllisch plekje, uitloper van een tempelcomplex wat lager.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0804333304030085555504207876.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240329_08055969678727755196847496.jpg?w=769)</figure>

Een eenzame kerselaar staat al in bloei hier tussen de gebouwen van de tempel, en een uniek zicht voor Japan volgt: een aquaduct - naar men zegt een zeldzaamheid in deze contreien, maar Kyoto had blijkbaar water nodig van hieruit.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0813255327034069558324179445.jpg?w=1024)</figure>

Nog wat later het grotere tempelcomplex, en van daaruit komen we op de 'Philosopher's walk', een pad van een kleine 2 kilometer langs het water onder de kerselaars. De reden waarvoor het meeste volk naar deze hoek van Kyoto afzakt. Na de bergwandeling een beetje gewoontjes eigenlijk, maar we kunnen ons inbeelden dat het next level wordt als dit 2 kilometer non-stop kersenlaars in bloei zijn.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_084152792743948969848966506.jpg?w=1024)</figure>

Op het einde afslaan aan caféterie Kafuka (dat gebeurt als je geen F in je alfabet hebt, dan gebruikt je hetgeen er dichtst bij ligt, de 'fu' bijvoorbeeld. Zo ook _hoteru_ voor hotel, of _hoto_ voor hot) en van daar de bus terug op richting centrum. We kunnen ondertussen een koppel Fransen uitleggen hoe je hier met bussen en tickets omgaat.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_0901322795505300826852179380.jpg?w=1024)</figure>

Wat gedoe met treinen en metro's later een we zitten in Osaka, een boogscheut verderop. Zowaar een streepje Nederlands in de metro: posters naar aanleiding van een Dick Bruna expo. Nijntje is hier tamelijk populair.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240329_111641724417932646228184045.jpg?w=1024)</figure>

25e verdieping vandaag en de volgende dagen, het gaat in stijgende lijn!