---
author: stationsstraat42
title: 'Dag 10: Okayama - Onomichi - Kyoto'
slug: dag-10-okayama-onomichi-kyoto
id: 668
date: '2024-03-27 15:39:09'
layout: post
categories:
  - Geen categorie
---

Goed op tijd voor de croissants, inpakken en dan naar Onomichi, havenstad . We gaan de _Shimanami Kaido_ rijden, een van de zes nationale fietsroutes.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0235595536129440087740386208.jpg?w=769)</figure>

Het systeem is goed gevonden (en uitgewerkt): je fietst van 'mainland Japan' naar Shikoku over een rits eilandjes in de Seto Binnenzee, van brug tot brug. De route is vlak, er moet alleen een meter of 50 geklommen worden vlak voor elke brug, en daarvoor zijn fietspaden aangelegd die aan 3% naar boven kronkelen.

De fietsen zijn ok, spijtig alleen nog een medium in de aanbieding (naast S en XS), het zadel kan een eindje omhoog.

We volgen de blauwe lijn, over heel de afstand op de weg geschilderd - als ze iets doen doen ze het goed. Je zit nooit ver van de zee en de bruggen serveren de panorama's.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0455087442698217065410726973.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240327_0455362087147248808567180390.jpg?w=768)</figure>

De streek is duidelijk gespecialiseerd in scheepsbouw Ã©n in citrus. De appelsienen en citroenen hangen rijp in de bomen, in een bocht roept een oude boer ons toe dat we een appelsien moeten komen proeven - geen ontkomen aan. In ruil wil hij een tekstje in zijn gastenboek. 'Naranja libre' staat er op zijn doos.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0410339593505353974161841554.jpg?w=769)</figure>

Een afwisselende rit, de wind opzij en de zon blijft schijnen. Het doet wat tropisch aan af en toe, en plots zijn daar ook echte palmbomen en zelfs een kilometer zandstrand.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_054330862-011125945449993360891.jpeg?w=1024)</figure>

Rusten doe je op citroenenbankjes en de zee van bovenaf gezien geeft draaikolken (stevige stromingen!) en een mooie _bokashi_ (wie heeft er goed opgelet tijdens de mokuhanga workshop?)

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0623047211525820540770218551.jpg?w=1024)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240327_0637009191800305435812708840.jpg?w=1024)</figure>

Toch wel typisch terug: veel waarschuwingen voor de veiligheid: opletten voor tegenliggers, rijd voetgangers niet overhoop, SLOW!, "avg 3.3% next 0.2 km", opletten voor overstekende everzwijnen. Maar de beste veiligheidsmaatregel blijft de strook kussens in de bocht van een al bij al lichte afdaling. Hopelijk is het een streepje ironie.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0622027276407385377249147905.jpg?w=769)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/pxl_20240327_0621113086271259339318694292.jpg?w=1024)</figure>

Laatste brug over, fiets inleveren en met de bus (2 bussen eigenlijk en bijna niks in 't Engels dus extra spannend) terug naar Onomichi.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/pxl_20240327_0724217614618740831022835065.jpg?w=1024)</figure>

Dan wat treingedoe: Onomichi - Fukuyama (local) - Kyoto (Shinkansen) - hotel (metro).

Morgen Kyoto dus, en de Japan Weather Association verwacht dat vanaf morgen de kersenknoppen zullen beginnen opengaan. De '_Est. best viewing'_ wordt de 2e helft van volgende week. Hopelijk geraken ze daar ook eens buiten tijdens de houtsnede-beurs. Er staan alleszins een pak kersenbomen klaar in dit land.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/screenshot_20240327-2337391473755102369815463.png?w=574)</figure>