---
author: soetkien
title: 'Dag 27: Karuizawa- dag 5'
slug: dag-27-karuizawa-dag-5
id: 954
date: '2024-04-13 16:34:54'
layout: post
categories:
  - Geen categorie
---

Weekend. Geen les vandaag maar werkdag. Eerst es proberen wat uit te slapen, dat is ons beider goal.

De kakploeg arriveert wat later dan anders, ook voor hen is het weekend. Aya vertelde gisteren dat ze elke zaterdag in hun moestuin gaan werken, een halfuurtje rijden van hier. We horen van het eeuwige gevecht tegen de bamboe en onkruid. Maar vooral ook dat ze er van genieten om zo dicht bij de natuur te zijn. Schoon koppel, fijne mensen. Alleen vervelend dat ze geen wc in huis hebben ;-)

Ontbijt op het terras. Vladimir stelt er zich al geen vragen meer bij. Opletten toch want zijn voorhoofd is al wat verbrand. Dat is een beetje zijn eigen schuld want het is erg groot - teken van een grote intelligentie blijkbaar.

Ik hang nog snel mijn witte was op - een wasje doen duurt hier maar 38 minuten trouwens! De wasmachines zien er een beetje uit als ‘de zwierder’ die we vroeger thuis hadden. Het deksel gaat vanboven open.

Ik prepareer nog de groenten voor de soep en kan dan beginnen drukken.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/12dc2327-e3d3-4e87-8cc4-0bc58b1eb2df-1.jpg?w=768)</figure>

Het is wat zoeken. Terry werkt veel droger dan wij gewoon zijn. Het evenwicht zoeken is de uitdaging. De Goma zura drukken lukt behoorlijk. Mokume lukt ça va maar een vlak mooi effen drukken is niet evident.

Ik geniet er wel van, zo op mijn eentje met Paavo z’n playlist als gezelschap. Merci zoon! Ik zing luid mee bij het vleugje Prince en de Smiths.

Vladimir snijdt boven geconcentreerd verder. Het wordt een prachtig werkje. Ik kan al genieten van het kijken naar de plaat alleen.

We eten op het terras, ik zit in het laatste driehoekje zon.

Nog wat werken en voor de koffie een ijsje bij Gina. We ontdekten nog maar pas dat er een ‘atelier de fromage’ én een ijssalon (Gina dus) achter het huisje zijn! We wandelden altijd naar de andere kant van ‘t stad.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9882-1.jpg?w=576)</figure>

In het _atelier de fromage_ hebben ze parmezaan en basilicumsaus. Pesto dus. Het ijsje is heerlijk. Ik koos pistache (Terry z’n favoriet) en aardbei. Morgen ga ik nog es voor de pistache maar dan in combo met nootjes. Vladimir weet ook al wat hij morgen gaat nemen. Bloedappelsien past niet bij die combo. Voor de zekerheid neemt hij nu nog een bolletje om onderweg op te smurfen. Het is hier van lek me liptje.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9895-1.jpg?w=1024)

<figcaption class="wp-element-caption">Het lelijkste huis van de straat</figcaption>

</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9887-1.jpg?w=576)

<figcaption class="wp-element-caption">Voor @heli</figcaption>

</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9885-1.jpg?w=1024)</figure>

Nog een wandeling naar de supermarkt (andere kant van ‘t stad) om brood en koffie en onegri’s voor morgen.

We werken tot de late avond. Ik vul mijn valies alvast zodat ik die morgen al eens kan wegen. Het valiezen-gegeven houdt ons wel bezig. Net als de shopping (en vooral de tijdsindeling) van onze week in Tokio. Het wordt nog serieus puzzelen. Vladimir slaapt er niet van.

Terwijl hij heel stilletjes nog wat zit te werken en zijn papier te prepareren voor morgen doe ik mijn lichtje uit. Het deken ook. Benieuwd hoe laat ik morgen gewekt zal worden :-)

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9880-1.jpg?w=1024)

<figcaption class="wp-element-caption">Uit de sjiekenbak van gisteren.</figcaption>

</figure>