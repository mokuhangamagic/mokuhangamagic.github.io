---
author: stationsstraat42
title: Eke - Uno (Tamano)
slug: eke-uno-tamano
id: 481
date: '2024-03-18 14:49:26'
layout: post
categories:
  - Geen categorie
tags:
  - japan
---

Ontbijt met de jarige, pistolets en koeken.  
5 keer checken of we de papieren mee hebben, en dan kindjes die weten wat ze te doen staat en uitzwaaien.  
Vanuit Eke met de Uustakkerse taxi naar deÂ _drop off_Â zone in Zaventem.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/weg-2024-japan-_2024-03-17_12-56-30_35236400562542087474.jpg?w=1024)</figure>

Netjes de voorgeschreven 3 uur op voorhand ingecheckt, gewacht en S. was bang zonder water te vallen op een vlieger en heeft de bidons in de WCâ€™s gevuld. Ze was niet alleen.

In de vlieger al iemand van mijn dure plek aan het raam moeten jagen. Hij was niet zeker of ik wel gelijk had maar ik was wel zeker. Dekentje en kussen gekregen, samen met een koptelefoon. Zij kiest zo snel mogelijk een film (Wonka) om niet aan opstijgen te moeten denken tijdens het opstijgen.

<figure class="wp-block-image">![alt](https://weg.onrender.com/assets/img/2024/japan/17-wonka.jpeg)</figure>

Ik begin in mijn boek,Â _Abroad in Japan_Â door Chris Broad. Engelsman die al jaren als leraar Engels in Japan woont. Leest vlot.

We krijgen eten en drinken, de vrees was onterecht.

<figure class="wp-block-image">![alt](https://weg.onrender.com/assets/img/2024/japan/17-eten.jpeg)</figure>

We vliegen eerst over Frankfurt en zwaaien en passant eens naar beneden, daarna via Wenen en de Karpaten. Rond 17:30 Eekse tijd vliegen we de nacht in en zien we nog net de kust van de Zwarte zee. Gelukkig voor S. want zo valt het net iets minder op dat ze stevig zit te wenen. Bleitfilm blijkbaar.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/10000008598945416849738841284.jpg?w=769)</figure>

Dan via Turkije en Irak naar Doha. We zien gekende steden vanuit de lucht: Module, Bagdad, Koeweit. Af en toe een vuurkolom in de woestijn, of is het inbeelding?

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/image_editor_output_image-1499446306-17107690114047658108048772133835.jpg?w=854)</figure>

Korte tussenstop in Doha - eens rondlopen doet deugd. 24Â° en â€˜t is midden in de nacht.  
S. zoekt M&Mâ€™s maar vindt ze niet.

We nemen een zelfde Airbus, op exact dezelfde zetels. Deze keer niemand er bij in de rij dus voor de sjakossen, dekens en kussens wat gemakkelijker. Het is een nachtvlucht dus naast de koptelefoon krijgen we extra attributen: slaapmasker, minitandenborstel, oordopjes en â€¦ kousen. Het kotszakje heeft van het Qatar marketing team de naamÂ _Your personal wellness bag_Â gekregen.

<figure class="wp-block-image">![alt](https://weg.onrender.com/assets/img/2024/japan/18-kotszakje.jpeg)</figure>

Ik slaap een paar uur, S. Bijna niet (veel beweging en luchtzakken). Na een paar uur wordt het alweer klaar buiten, we zijn helemaal de kluts kwijt qua uur en dag. We vliegen over Dubai, India, Wuhan (van â€˜t Corona virus), Shanghai en dan komt het zuiden van Japan in zicht.

Landen op het Kansai luchthaven artificiÃ«le eiland, een paar checkpoints (koorts, foto, vingerafdrukken), een WC en een loket later hebben we vlotter dan verwacht onze tickets naar Uno vast, met de Shinkansen ðŸš… en al. Maar eerst deÂ [Hello Kitty Haruka Airport express](https://www.jr-hellokittyharuka.jp/en/). S. heeft haar rose trui aan om in de sfeer te blijven, en staat gedisciplineerder in de rij dan ik.

<figure class="wp-block-image">![alt](https://weg.onrender.com/assets/img/2024/japan/18-haruka.jpeg)</figure>

We rijden een 3 kwartier door buitenwijken van Osaka (19 miljoen inwoners) en stappen inÂ _Shin Osaka_Â over op deÂ _Shinkansen_Â richting Hiroshima. Elke trein lijkt hier zijn eigen naam te hebben, de onze is deÂ _Mizuho_. Er hangen wel wat vliegen aan de neus.

<figure class="wp-block-image">![alt](https://weg.onrender.com/assets/img/2024/japan/18-shinkansen.jpeg)</figure>

Na de Shinkansen nog een lokale trein van Okoyama naar Uno, Soetkin dommelt al wat in - we zijn een uur of 25 onderweg. De eigenares van het guesthouse [lit] komt ons gelukkig oppikken aan het station. Het is pikdonker en niet zo gemakkelijk te vinden.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/signal-2024-03-18-22-30-13-408-25518350946434472060.jpg?w=768)</figure>

Het guesthouse is 100 jaar oud. Niet vergeten: overal schoenen uit doen als je binnenkomt. We krijgen een snelle rondleiding en moeten weer wat papieren invullen. We krijgen een kamertje op de eerste verdieping, _tatamis_ en _futons_ en ook een handleiding. 't Is wat oppassen voor de deur en we hebben al hogere tafels en stoelen gezien.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/03/signal-2024-03-18-22-30-13-408-15203134602941598233.jpg?w=768)</figure>

<figure class="wp-block-image">![](https://ziemedermeeweg.wordpress.com/wp-content/uploads/2024/03/signal-2024-03-18-22-30-13-408192605138317794040.jpg?w=768)</figure>

Hopelijk kunnen we slapen en valt de jetlag morgen mee.

Speciaal in Japan - treinen:

*   als je 3 treintickets hebt voor 3 verschillende treinen dan steek je ze allemaal in de automaat en die geeft je terug wat je nog nodig hebt
*   er wordt heel erg duidelijk onderscheid gemaakt tussen mensen met reservatie en mensen zonder, S. is alleszins blij met haar reservatie en voelt zich zodoende niet gestigmatiseerd
*   de trein wordt ostentatief proper gemaakt en terwijl dat gaande is sta je best mooi in een rijtje te wachten (de plaats voor de rijtjes staat op de grond aangeduid)
*   veel mensen die in het Japans zeggen wat je moet doen: doorschuiven, wachten, kijken op het label of je bagage wel de jouwe is