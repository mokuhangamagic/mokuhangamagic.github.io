---
author: soetkien
title: 'Dag 25: Karuizawa - dag 3'
slug: dag-25-karuizawa-dag-3
id: 926
date: '2024-04-11 00:21:38'
layout: post
categories:
  - Geen categorie
---

De nacht was minder koud dan de vorige. Ik zette mijn elektrische deken dan toch niet uit maar liet het branden op de kleinste stand. Vladimir vertelde gisteren dat hij zo koud had dat hij iets rond zijn hoofd moest wikkelen tegen de kou. Benieuwd hoe hij er deze nacht heeft bijgelegen ;)

Heel wat heen en weer geloop voor mijn kamerdeur deze ochtend. Het maakt dat ik al vroeg wakker word. Dat is het nadeel van de papieren muurtjes. Terry’s werkkamer, de wc en de keuken liggen naast mijn kamer. De buren (T en A) komen hier hun ochtendkaksje doen denk ik, diegene die naar de wc gaat blijft er alleszins lang zitten. Veel gerommel in de keuken ook. Ambetant, dit hoefde niet echt, maar ja, wij hebben dan ook een wc met brilverwarming hé.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6735.jpg?w=1024)</figure>

Iets later blijkt dat Aya deze morgen al vroeg achter de vodden van Terry zat om de spullen voor de workshop te prepareren.

Nog iets later blijkt dat de workshop niet deze ochtend maar pas vanmiddag is. Stom.

We ontbijten op het terras in de zon. Fris maar leuker dan in de koude donkere keuken vind ik. Vladimir heeft er niet zoveel zin in maar plooit, het is ondertussen al de tweede keer dat we buiten eten. Wordt geapprecieerd door onderstaande.

Bezoek aan de plaatselijke HUBO. De waterspuiten die we zochten zijn uitverkocht. V. koopt een Japanse zaag. Er vliegen nog wat tape en kleine spulletjes in de winkelkar.

Een kleine aanvulling voor de valieze-stand. We maken een lijst van wat nog gekocht zou moeten worden. Een extra valies staat alvast op de lijst.

Voor het middageten snijden we ons papier en worden de pakken klaargemaakt om te drukken. Terry bespreekt zijn ervaringen ivm drukken met gouache, pigment, soorten inkt enzovoort. Hij haalt een doosje gouden-strooi-snippers boven, zijn collectie mica (om kira kira te drukken), folie en een map vol testdrukken. Interessant onderzoek om te zien. Inspirerend om te zien op welke manier hij zijn onderzoek doet en kan delen met anderen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6740.jpg?w=1024)</figure>

De rest van de dag wordt er druk gesneden, getekend, geroddeld en gelachen. Vladimir verlengt zijn plaat met een stukje hout. Terry haalt zijn super-nietmachine boven.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6743.jpg?w=767)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6744.jpg?w=966)</figure>

Verder is er niet veel spectaculairs te vertellen over deze dag. Ik leer meer over de [muzieksmaak](https://www.google.com/search?client=safari&sca_esv=fd299e0f5b2672c9&sca_upv=1&hl=nl-be&q=&si=AKbGX_rtvl4gHjpzPKpYolykTK-DwT7ha6dJftcynCd9eVgGN0Fxv1U9w4a8OKPmTXLV-G0t8hVszqnHfSQrjU8vIf8BnQdVUe-sLiNI-Lx-4YrZSReyLlEHtWn46loKCh1OgqDKMD9p&sa=X&ved=2ahUKEwjzn-bVw7qFAxXla_UHHckED8IQv_UKKAB6BAgYEAE&biw=375&bih=547&dpr=2) van mijn meester.

De gouden kak (wisseltrofee) die ik gisteren eerlijk verdiende gaat van mijn bank naar die van mijn landgenoot. Morgen koop ik extra lekkere koekjes in de hoop hem te heroveren!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6745.jpg?w=1024)

<figcaption class="wp-element-caption">Zoek de wisselbeker op mijn bureau</figcaption>

</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6746.jpg?w=768)

<figcaption class="wp-element-caption">Zijn nieuwe plek. Niet voor lang ;)</figcaption>

</figure>