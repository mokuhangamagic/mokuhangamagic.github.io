---
author: soetkien
title: 'Dag 28: Karuizawa -Tokio'
slug: dag-28-karuizawa-tokio
id: 985
date: '2024-04-14 16:50:11'
layout: post
categories:
  - Geen categorie
---

Muisstil in het huisje. Om 8u word ik wakker met _drukdrang_. Je weet wel, de inkt staat klaar op de druktafel, het papier ligt geprepareerd op je te wachten… niks in de weg om te kunnen drukken.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9937-1.jpg?w=1024)</figure>

Maar eerst nog verse koffie en een stuutje op het terras. Vladimir, nog in zijn nachthemdje, snijdt snel zijn platen nog een beetje bij. Aya komt afscheid van ons nemen. We knuffelen een stevige knuffel. Zéér bijzonder als je weet dat ze Japanse is. Ik zou er bijna emotioneel van worden. Vladimir mist zijn knuffel. Ten eerste zag hij niet dat wij het wél deden. Ten tweede is hij zuinig gekleed én is Terry er ondertussen bij komen staan.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/e7a8aeb4-ed57-4eb9-8659-5593dfc1b621-1.jpg?w=1024)</figure>

De futons worden in de zon gelegd. De lakens vliegen in de machine. De zon schijnt. Zalige dag om een fietstochtje of wandeling te doen. Ik overwoog het gisteren even.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/717b1ffb-4b69-4d62-a1b0-f871318d3341-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9995-1.jpg?w=1024)</figure>

Peter belt me als ik al een eindje aan het werken ben. Bij hem is het nog zaterdagnacht, iets na tweeën. Hij is met _de BareCar_ op weg naar zaventem om Paavo op te pikken. Fijn om hem te horen. Gisteren had ik Paavo en Pelle ook even aan de lijn. Ben nog altijd blij om hier te zijn, maar het is ook goed dat het einde nadert. We zijn alletwee een beetje moe. Slapen gaat hier niet zoals thuis én er is zoveel te zien en beleven dat er weinig tijd is om even stil te staan. Ben zeker dat ik dit alles nog lang zal meedragen. Het is intens.

Ik druk bijna heel mijn stapel papier. Geen grote kunstwerken maar er zitten wel een paar toffe tussen. Het is leuk om te spelen met de kleuren, structuren en composities. Gaandeweg krijg ik het beter onder controle. Maar dit is slechts de aanzet. Met mijn beperkte snij-skills maakte ik vier platen die gedraaid kunnen worden en onderling gecombineerd. Dus wel wat mogelijkheden. Dat vind ik fijn. Terry vond dat ik nogal veel papier wou en nogal veel verf uithaalde. Maar, ik gebruikte bijna alles! Goed toch!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9925-2-1.jpg?w=576)</figure>

Soep, sla en onegri in de zon. Nog es zwaaien naar onze vriend de vulkaan.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9940-1.jpg?w=576)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9945-2-1.jpg?w=576)</figure>

We wegen de valiezen. Stand van valieze-zaken: 24,4kg voor mij. 25kg voor Vladimir. Mijn rugzak weegt bijna 5kg, die van Vladimir 10kg. Hij wint. Er worden nog wat kleren gedoneerd. Benieuwd of Terry binnenkort in een strak gestreept pullovertje op insta te zien zal zijn. Ik schenk het Amerikaanse stopcontact dat ik al de hele reis meesleur.

Ik druk, Vladimir snijdt. Terry passeert. Café-latte en een macha-delichoc tussenin.

We doen de afwas, ruimen de druktafel op, kamers leeg en verse drukken mee. Ik schenk de studio één van mijn drukken, Vladimir belooft later een afgewerkte druk op te sturen. We geven één van onze relatiegeschenk-zeemeerminnen. Vladimir haalt nog een kroon en schrijn-voor-drukkers boven. Alles wordt dankbaar in ontvangst genomen.

Nog wat foto’s voor de deur van de school en hop, off we go! Op naar Tokio.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf9962-1.jpg?w=576)</figure>

Terry wandelt mee naar het station. Eerst nog een verplichte tussenstop bij Gina. We lekken ons crèèmptje met drie op een rij op het terras.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/9df059df-293c-41cb-b6fc-c8e75ceaae74-1.jpg?w=768)</figure>

In het station reserveert V. de laatste twee reservabele zitjes van de trein. Tegen dat hij ze kan betalen zijn ze al weg. Ongereserveerd dan maar. Terry geeft ons de tip naar de eerste wagon te gaan om aan te schuiven. Een dik half uur voor vertrek staan we even later als eersten in de rij bij wagon1.

We kunnen zitten en een 45’ later arriveren we in Tokio. Wat een contrast. Van de rust in de drukte. Fascinerend.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/2b50b5ff-8ea8-4b15-957e-3a2bf0fc18b2-1.jpg?w=768)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/de1eb73e-e6ad-482c-942f-c1516f1ead0f-1.jpg?w=768)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6892.jpg?w=768)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6895.jpg?w=767)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6883-4.jpg?w=768)</figure>

We sleuren een kwartiertje met onze valiezen richting Airbnb. Ruim appartement. Twee bedden maar toch geen twee slaapkamers. In een wip verhuist Vladimir zijn bed naar de eetkamer. De latoflex mag blijven liggen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6902.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_6888.jpg?w=768)</figure>

Nog een wandeling in de buurt, eten kopen en vroeg naar bed. Morgen meer Tokio.