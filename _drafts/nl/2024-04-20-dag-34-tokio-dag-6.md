---
author: soetkien
title: Dag 34 - Tokio dag 6
slug: dag-34-tokio-dag-6
id: 1093
date: '2024-04-20 16:47:06'
layout: post
categories:
  - Geen categorie
---

Vrije dag vandaag. Beetje langer geslapen dan de voorgaande dagen. Mijn systeem werkt hier anders dan thuis, ik ben elke dag vroeg wakker. Of zou het al een zweempje heimwee zijn? Ik haal het volgende week allemaal wel in.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0645-1.jpg?w=1024)

<figcaption class="wp-element-caption">Zicht vanuit mijn raam</figcaption>

</figure>

Niet veel op het programma dus. Wat valiezegesorteer en koffie met aardbeien op het terras. Straks date om 15u in _Ozu Washi_ waar de sensei een workshop drukken geeft. Ik ben ingeschreven en mocht de afbeelding kiezen die we gaan drukken. Ik koos een kleine Hokusai mix van Fuji-San.

Terug prachtig weer vandaag. Ik heb goesting om gewoon een beetje in Tokio rond te wandelen. We zagen tot nu toe nog niet veel van de stad.

Vladimir is bij zijn oude sensei Numabe uitgenodigd en zal de namiddag en avond daar spenderen. Eerst nog samen een galerij bezoeken met werk van een Poolse kunstenares.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/image-1-2.jpg?w=440)</figure>

Na heel wat heen- en weer ge-whatsapp met _Mia O_ (één van de mokuhanga-sisters, je weet wel nog) verplaatst ze haar tandartsafspraak naar volgende week en spreken we af in de plaatselijke Schleiper.

Die ligt in Shibuya. Dat is dat super drukke kruispunt met een heleboel zebrapaden dat je in elke reportage over Tokio ziet. Amai. Een zottekot. Veel toeristen, veel raar geklede Japanners ook. Pfff, not my cup of tea. Weg hier!

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0677-1.jpg?w=575)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0683-2-1.jpg?w=576)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0689-1.jpg?w=576)</figure>

Na de tekenwinkel gaat het richting borstelwinkel. Deze bestond al in de Edo-periode. Er doen geruchten de ronde dat je daar de beste en goedkoopste Mokume-borstel tonen. Helaas. We staan voor een gesloten deur. Dicht op zaterdag en zondag.

Het is fijn babbelen. Er is iets wat er voor zorgt dat we ons vertrouwd met elkaar voelen. Precies een oude bekende die je na een tijd terug tegenkomt. Zal de mokuhanga/feeling zijn zeker?

Mia komt mee kijken naar de workshop. Ze wil graag een paar lessen volgen bij de sensei. Op de terugweg naar huis na onze vorige ontmoeting heeft ze meteen naar haar huisbaas gebeld om haar oude studio terug te kunnen huren. Meer werk maken en workshops geven is haar plan.

Op dan naar de workshop van de Sensei en zijn apprentice _Taran_. Zoals ik al vreesde is de doelgroep beginners. We zijn wat te vroeg. Ik word hartelijk verwelkomd. Hij schrijft meteen mijn naam op het bord; _Soetekin-san_. Hij is druk bezig met organiseren. Overal schema’s op de tafels met de te volgen volgorde der bewegingen. Ik herken er de hand in van de voorbije dagen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0748-1.jpg?w=1024)</figure>

Hoewel het erg basic is, is het interessant om te zien hoe sensei drukt. De eerste Bokashi die we moeten doen is er eentje waar je normaal gezien drie jaar op oefent ;-)

Het is wel plezant. Geen makkelijke oefening voor beginners. Mia is helemaal gewonnen voor de charmes van de sensei. Hij is schattig en grappig maar tegelijk ook zeer serieus.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0727-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0726-2-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/img_7306.jpg?w=767)</figure>

We sluiten de middag af met een pikzwart ijsje (geroosterde sesam). Het was veel te lekker om er een foto van te kunnen nemen. Nog een grote toer langs het huis van de keizer en dan nemen we afscheid met een ferme knuffel.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0755-1.jpg?w=576)

<figcaption class="wp-element-caption">Trouw-domino!</figcaption>

</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0766-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0768-1.jpg?w=576)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0771-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0786-1.jpg?w=1024)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/dscf0790-2-1.jpg?w=1024)</figure>

Vladimir komt een uur of twee later thuis met veel wilde en spannende verhalen en nog wat extra vulling voor zijn valies. In de Don Quichotte spotte hij naast het rek met erotische attributen een valies voor 40€.

Das voor morgen.

Afsluiter van de dag: de snoepen waarvan de vertaling ons al twee dagen de slappe lach bezorgen.

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/image-1.jpg?w=507)</figure>

<figure class="wp-block-image size-large">![](https://ziemedermeeweg.wordpress.com/wp-content/uploads/2024/04/image-1-1.jpg?w=499)</figure>